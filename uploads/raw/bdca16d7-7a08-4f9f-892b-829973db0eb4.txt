हरियाणा के नूंह जिला स्थित पिनगवां खंड के ऐतिहासिक गांव शाह चोखा का राजकीय कन्या वरिष्ठ महाविद्यालय बेटियों की शिक्षा के लिए एक उम्मीद की किरण है, लेकिन स्कूल की बदहाल स्थिति इस उम्मीद को धूमिल कर रही है। यहां करीब 1000 छात्राएं शिक्षा ग्रहण करने आती हैं, मगर स्कूल में सुविधाओं का अभाव उनकी पढ़ाई में सबसे बड़ी बाधा बन रहा है। स्कूल में मात्र चार कमरे हैं, जिनमें से एक मिड-डे मील की रसोई और दूसरा स्टाफ रूम के लिए उपयोग होता है। बचे दो कमरे भी जर्जर हैं कि हल्की बरसात आने पर उनमें पानी भर जाता है, जिसके कारण अक्सर छुट्टी करनी पड़ती है।