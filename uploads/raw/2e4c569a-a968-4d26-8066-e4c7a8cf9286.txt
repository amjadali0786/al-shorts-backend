Wednesday, December 24, 2025
English
हिन्दी
Sign in
India TV Hindi
 Home
वीडियो
भारत
Year Ender
विदेश
मनोरंजन
खेल
पैसा
राशिफल
धर्म
गैलरी
एक्सप्लेनर
हेल्थ
लाइफस्टाइल
Advertisement
Hindi Newsमनोरंजनबॉलीवुडयहां ब्लॉकबस्टर हुई 'धुरंधर' वहां रणवीर ने 'डॉन 3' को मारी ठोकर! क्यों छोड़ी सुपरहिट फ्रेंचाइजी? सामने आई ये वजह
यहां ब्लॉकबस्टर हुई 'धुरंधर' वहां रणवीर ने 'डॉन 3' को मारी ठोकर! क्यों छोड़ी सुपरहिट फ्रेंचाइजी? सामने आई ये वजह
फरहान अख्तर की फिल्म 'डॉन 3' को लेकर एक ऐसी खबर सामने आई है, जिसने डॉन फ्रेंचाइजी के फैंस को निराश कर दिया है। नई रूमर्स ने इंटरनेट पर हलचल मचा दी है। नई रिपोर्ट के अनुसार, 'धुरंधर' अभिनेता 'डॉन 3' से बाहर हो गए हैं।
Written By: Priya Shukla

Published : Dec 23, 2025 08:12 pm IST, Updated : Dec 23, 2025 08:12 pm IST
Follow us on
ranveer singh- India TV Hindi
Image Source : INSTAGRAM/@RANVEERSINGH
रणवीर सिंह।
रणवीर सिंह स्टारर फिल्म 'धुरंधर' सिर्फ बॉक्स ऑफिस पर ही नहीं, इंटरनेट पर भी धूम मचा रही है। दन पर दिन फिल्म जिस रफ्तार से आगे बढ़ रही है, फिल्म विशेषज्ञ भी हैरान हो गए हैं। 'धुरंधर' में रणवीर सिंह का दमदार अभिनय देखने के बाद उनके फैंस बेहद खुश हैं। लेकिन, इस बीच उनके फैंस के लिए एक निराश करने वाली खबर भी आई है। चर्चा है कि 'धुरंधर' की जबरदस्त सफलता के बीच, रणवीर सिंह ने ' डॉन 3' से अपने हाथ पीछे खींच लिए हैं। ये खबर रणवीर के फैंस के लिए हैरानी भरी है, क्योंकि वे लंबे समय से अभिनेता को 'डॉन 3' में देखने का इंतजार कर रहे थे।

अगस्त 2023 में हुआ था ऐलान
मेकर्स ने 2023 में ही इस फिल्म का ऐलान कर दिया था और प्रोमो भी जारी किया जा चुका था। रणवीर के फैंस उन्हें 'डॉन' की भूमिका में देखने को लेकर बेताब थे, जनवरी 2026 के आखिरी से फिल्म की शूटिंग शुरू होने थी, लेकिन अब हालिया रिपोर्ट्स में दावा किया जा रहा है कि रणवीर ने फरहान अख्तर के निर्देशन में बन रही इस फिल्म से अपने हाथ वापस खींच लिए हैं। रिपोर्ट्स के अनुसार, रणवीर ने 'धुरंधर' की धुआंधार सफलता के चलते ये फैसला लिया है।

रणवीर ने क्यों छोड़ी डॉन 3?
पिंकविला ने एक सूत्र के हवाले से लिखा- 'रणवीर एक के बाद एक गैंगस्टर वाली फिल्मों में काम नहीं करना चाहते। खासतौर पर तब जब धुरंधर के साथ पहले ही वह इस जॉनर में जबरदस्त सफलता हासिल कर चुके हैं। वहीं अब रणवीर प्रोड्यूसर जय मेहता की 'प्रलय' पर पूरा ध्यान देना चाहते हैं। रणवीर फिलहाल जय मेहता की फिल्म की डेट्स और शेड्यूल को व्यवस्थित करने में जुटे हैं, जिससे कि शूटिंग में किसी तरह की समस्या न आए।'

नए लीड की तलाश में जुटे डॉन 3 के मेकर्स
रिपोर्ट में ये भी दावा किया गया है कि रणवीर के फिल्म छोड़ने के बाद मेकर्स फिल्म के लिए दूसरे लीड की तलाश में जुट गए हैं और अब भी फिल्म की शूटिंग 2026 के आखिरी तक शुरू करना चाहते हैं। इससे पहले ही फिल्म में लीड रोल निभाने जा रहीं कियारा आडवाणी अपनी प्रेग्नेंसी के चलते फिल्म से बाहर हो गई थीं, जिसके बाद कृति सेनन ने उनकी जगह ली और विलेन के रोल के लिए चुने गए विक्रांत मेस्सी भी स्क्रिप्ट पसंद न आने के चलते फिल्म छोड़ चुके हैं।

धुरंधर के साथ रणवीर की गेम में वापसी
'धुरंधर' की जबरदस्त सफलता के साथ ही रणवीर की बॉक्स ऑफिस के गेम में भी वापसी हो गई है। धुरंधर उनके करियर की सबसे बड़ी हिट फिल्मों में से एक बनकर उभरी है, जिसने इन दिनों बॉक्स ऑफिस पर धूम मचा रखी है। फिल्म अब तक दुनियाभर में 19 दिन में 901 करोड़ से ज्यादा का कलेक्शन कर लिया है और इसी के साथ 'छावा' और 'कांताराः चैप्टर 1' जैसी फिल्मों को पीछे छोड़ दिया है। फिल्म में रणवीर सिंह लीड रोल में हैं और उनके साथ अक्षय खन्ना, अर्जुन रामपाल, सारा अर्जुन, संजय दत्त और आर माधवन जैसे कलाकार भी अहम भूमिका में हैं।

ये भी पढ़ेंः Raaz की खूबसूरत भूतनी, जिसके बिपाशा से ज्यादा हुए चर्चे, चॉकलेटी हीरो से की थी शादी, फिर क्यों चुनी गुमनामी?

अमिताभ बच्चन ने देखी 'इक्कीस', शेयर किया फिल्म का पहला रिव्यू, नाती अगस्त्य के परफेक्शन के हुए कायल

Latest Bollywood News

पर इंडिया टीवी को अपना पसंदीदा न्यूज सोर्स बनाने के लिए यहां
क्लिक करें
India TV पर हिंदी में ब्रेकिंग न्यूज़ Hindi News देश-विदेश की ताजा खबर, लाइव न्यूज अपडेट और स्‍पेशल स्‍टोरी पढ़ें और अपने आप को रखें अप-टू-डेट। Bollywood News in Hindi के लिए क्लिक करें मनोरंजन सेक्‍शन
Ranveer Singh
bollywood
Don
Farhan Akhtar
Follow IndiaTV on WhatsApp
Advertisement
संपादक की पसंद

ब्लू बर्ड ब्लॉक 2 सैटेलाइट लॉन्च से 4G-5G स्मार्टफोन को मिलेगी सीधे ब्रॉडबैंड कनेक्टिविटी, जानें सब कुछ
ब्लू बर्ड ब्लॉक 2 सैटेलाइट लॉन्च से 4G-5G स्मार्टफोन को मिलेगी सीधे ब्रॉडबैंड कनेक्टिविटी, जानें सब कुछ

पाकिस्तान में बढ़ रहा बवाल, इमरान खान की बहनों ने अडियाला जेल के पास दिया धरना; जानें कहा क्या?
पाकिस्तान में बढ़ रहा बवाल, इमरान खान की बहनों ने अडियाला जेल के पास दिया धरना; जानें कहा क्या?

H-1B वीजा में बड़ा उलटफेर! अब लॉटरी नहीं, सैलरी तय करेगी किसे मिलेगा अमेरिका का वर्क वीजा
H-1B वीजा में बड़ा उलटफेर! अब लॉटरी नहीं, सैलरी तय करेगी किसे मिलेगा अमेरिका का वर्क वीजा

माता वैष्णो देवी मंदिर जाने वाले श्रद्धालु ध्यान दें, नए साल पर बदले यात्रा के नियम, चढ़ाई और वापसी की समय सीमा तय
माता वैष्णो देवी मंदिर जाने वाले श्रद्धालु ध्यान दें, नए साल पर बदले यात्रा के नियम, चढ़ाई और वापसी की समय सीमा तय

Advertisement
Advertisement
इंडिया टीवी :संपर्कहमविज्ञापनशिकायत और सुनवाईइन्वेस्टर कॉलमजुड़ें हमसे :FacebookTwitterYouTubePinterestMobile Appsअन्य सेवाएं :LIVE TVLatest Hindi NewsSports News in HindiBollywood News in HindiHealth News in HindiBusiness NewsStock Market Liveराज्यों से :उत्तर प्रदेश न्यूज़दिल्ली न्यूज़पश्चिम बंगाल न्यूज़बिहार न्यूज़मध्य प्रदेश न्यूज़महाराष्ट्र न्यूज़राजस्थान न्यूज़गुजरात न्यूज़ट्रेंडिंग :PM ModiCricket News in HindiAaj Ka Rashifal in hindi
 
 
© 2009-2025 Independent News Service. All rights reserved.

Site Map | Legal Disclaimer | Privacy Policy | CSR Policy | RIO | Distribution | Rss