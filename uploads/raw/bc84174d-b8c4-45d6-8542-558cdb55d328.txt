भवन गिराए जाने से पहले शिक्षा विभाग द्वारा न तो अस्थायी कक्षा कक्ष बनाए गए और नतीजतन कड़ाके की ठंड में विद्यार्थी खुले में बैठकर पढ़ाई करने को मजबूर हैं व शिक्षक भी विषम परिस्थितियों में पठन-पाठन करा रहे हैं।
स्कूल भवन लंबे समय से जर्जर हालत में था, जिसे कंडम घोषित कर दिया गया था। हाल ही में भवन को तोड़ने की प्रक्रिया शुरू की गई लेकिन इससे पहले बच्चों की पढ़ाई के लिए कोई ठोस इंतजाम नहीं किए गए। भवन टूटते ही अधिकांश कमरे समाप्त हो गए हैं और अब स्कूल प्रशासन कंप्यूटर लैब व प्रिंसिपल कार्यालय के कमरों से ही सीमित कामकाज चला रहा है।