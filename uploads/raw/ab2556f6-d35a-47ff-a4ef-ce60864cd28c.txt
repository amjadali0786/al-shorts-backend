 तहसील थल क्षेत्र के तड़ीगांव में एक मुर्गी फार्म में अचानक आग लग गई, जिससे दो हजार से अधिक मुर्गियां जिंदा जलकर मर गईं। आग से लाखों रुपये का नुकसान हुआ है। आग लगने का कारण शाट सर्किट बताया जा रहा है।

तड़ीगांव निवासी दिनेश चंद ने स्वरोजगार के लिए बैंक से ऋण लेकर यह मुर्गी फार्म स्थापित किया था। शुक्रवार की सुबह, दिनेश चंद मुर्गियों को बेचने के लिए मुवानी गए हुए थे। सुबह करीब साढ़े दस बजे, शाट सर्किट के कारण मुर्गी फार्म के दूसरे मंजिल में आग लग गई।